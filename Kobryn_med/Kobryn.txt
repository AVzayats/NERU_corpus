КЛІНІЧНІ ТА ПАТОГЕНЕТИЧНІ ОСОБЛИВОСТІ ВТОРИННОГО СИНДРОМУ РЕЙНО І ЇХ МЕДИКАМЕНТНА КОРЕКЦІЯ
О.О. Абрагамович , Р.Я. Дутка , З.Р. Леонт'єва , Г.М. Гриценко 
Реферат
У 120 пацієнтів із різними ступенями важкості вторинного синдрому Рейно вивчений взаємозв'язок патогенетичних та клінічних критеріїв, таких, як чинники гуморальної регуляції, імунологічні та клінічно-функціональні показники перед лікуванням, а також у динаміці терапії представником групи блокаторів рецепторів ангіотензину II кандесартаном цилекситилом. Вивчені зміни передовсім вказують на ендотелійну дисфункцію, вазоспазм і високий периферійний опір при цій патології, а запропонована нами корекція веде до вазодилятації, зниження периферійного опору судин, зменшення ендотелійної дисфункції та покращення клінічного стану пацієнтів. Ключові слова: вторинний синдром Рейно, блокатор рецепторів ангіотензину II кандесартану цилекситилу, корекція.

Вступ
Синдром Рейно (CP), як вторинна патологія, трапляється у більше як 70 захворювань [3, 4, 9]. Питання його патогенезу, клінічних особливостей та терапії, за джерелами літератури, розглядалися передовсім через призму базових захворювань, виявом яких є досліджувана нами патологія [2, 3].
Лікування СР і профілактика його ускладнень є важливим питанням сучасної медицини, вирішення якого залежить від можливості усунення причинних чинників, поглиблення вивчення патогенетичних механізмів розвитку судинних порушень і ефективного на них впливу [1, 4, 6]. Незважаючи на наявність багатьох груп препаратів для лікування СР, ефективність терапії цієї патології залишається невисокою [5, 7, 8]. Немає чітких рекомендацій щодо вибору середника для лікування вторинного СР залежно від клінічного перебігу та його патогенетичних особливостей. Особливо актуальним при цьому є пошук та вдосконалення клінічно-патогенетичних критеріїв і на цій основі вироблення терапії вторинного СР із акцентом на судинний компонент.
Метою наших досліджень було вивчити клінічні та патогенетичні особливості перебігу різних ступенів важкості вторинного СР незалежно від первинного захворювання із обгрунтуванням доцільності застосування препарату із групи блокаторів рецепторів ангіотензину II кандесартану цилекситилу для підвищення ефективності лікування цієї патології.

Для досягнення цієї мети ми поставили перед собою наступні завдання:
1. Вивчити особливості клінічного перебігу вторинного СР залежно від різних ступенів його важкості.
2. Дати патогенетичну характеристику рівнів показників гуморальної регуляції судинного тонусу, таких як: ендотелін-1 (ЕТ-1), ангіотензин II (АТ II), простагландин Б2а (РС Б2а), простациклін (6-кето-РО Б) та оксид азоту (N0) залежно від особливостей перебігу вторинного СР.
3. З'ясувати взаємозалежність перебігу ступеню важкості цієї патології від рівня антинуклеарного чинника та імунологічних холодових проб.
4. Дослідити рівень структурно-функціональних порушень судин передпліччя і кисті у пацієнтів із різними клінічними формами вторинного СР.
5. Визначити зміни вже вказаних показників гуморальної регуляції судинного тонусу, рівнів антинуклеарного чиннику, імунологічних холодових проб та структурно-функціональних порушень судин верхніх кінцівок при різних ступенях важкості вторинного CP у динаміці терапії препаратом із групи блокаторів рецепторів ангіотензину II кандесартаном цилекситилом.
6. Порівняти одержані величини чинників гуморальної регуляції, як вазоконстрикторної, так і вазодилятуючої дії, показників імунологічних величин, клінічно-функціональних вислідів та суб'єктивного стану пацієнтів перед лікуванням та у динаміці вже вказаної терапії різних ступенів вторинного СР.


