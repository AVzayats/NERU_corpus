medisvit_doctor
Додано: 24.10.2011 11:51
Доброго вечора!Я вже 18 років живу з однією ниркою, в звязку з тим, що другу видалили з приводу вродженого гідронефрозу. З них 11 років, після гострого пієлонефриту залишилися розширені лоханки до 19 мм, а на даний час звузилися лоханки до 15 мм.З такою ниркою я виносила і народила сама здорову дитину без всяких проблем. Зараз хочу іще одну дитину, але лікарі всі говорять,щоб не ризикувала. В мене питання наскільки цей ризик високий і чи можна цього запобігти, які обстеження пройти до вагітності і якщо нирка не буде справлятися з вагітністю, то чи можна на той час допомогти, щоб зберегти мене і мою дитину.
Доброго дня, шановний автор запитання! Для того, щоб відповісти на Ваше запитання з приводу ризиків, необхідно мати чітке уявлення про функції Вашої єдиної нирки, для цього необхідно здати ряд аналізів (загальний аналіз сечі, бакпосів сечі, бажано триразово, розгорнутий аналіз крові, креатинін і сечовину крові) і обстежень (УЗД нирки і сечовивідних шляхів, можливо екскреторну урографію або динамічну реносцинтиграфію), а далі, залежно від отриманих результатів, вже говорити про ризики. На жаль, при наростанні ниркової недостатності при вагітності, найчастіше доводиться переривати вагітність. Тому і рекомендується вирішити всі питання до настання вагітності. З повагою, лікар-нефролог, Лялюхіна Ю.Є.