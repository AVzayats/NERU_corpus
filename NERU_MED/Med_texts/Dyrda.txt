6 ДОСЛІДЖЕННЯ КЛІНІЧНИХ ВИПАДКІВ ІЗ ПЕРЕЛОМАМИ СТЕГНОВОЇ КІСТКИ ТА ВРАХУВАННЯМ СУДОВО-МЕДИЧНИХ АСПЕКТІВ
І.Г. Саека
Буковинський державний медичний університет, м. Чернівці
Кафедра патоморфолоґії та судової медицини (зав. - проф. І.С. Давиденко)
Реферат
Із метою встановлення основних закономірностей формування переломів довгих кісток нижньої кінцівки про¬ведено судово-медичний аналіз 117 випадків із переломами стегнової кістки. Для опрацювання матеріалу вико¬ристано методи статистичного опрацювання і порів¬няльного аналізу. Обґрунтовано медичну та соціально-економічну значимість цих травм, а також у судово-медичній практиці, при встановленні механізмів утворення переломів, обставин та умови отримання травми, виду знаряддя, яке травмувало, можливості їх заподіяння за конкретних умов, тощо. За наявністю та кількістю осколків, що утворювалися внаслідок отриманих травм всі переломи поділено на безскалкові, скалкові та багатоскалкові. За взаємовідношенням між місцем прикладання сили та ділянкою руйнації стегнової кістки, переломи поділено на локальні, конструкційні та локально-конструкційні. Показано їх поділ за статтю, віком, локалізацією, орієнтацією лінії перелому, характером, видом зовнішньої дії та умовами утворення. Наведено перспективні шляхи подальших    досліджень стегнової кістки у судовій медицині.
Ключові слова: переломи, стегнова кістка, нижня кінцівка
Вступ
Стегнова кістка є найдовшою трубчастою кісткою в організмі людини. Безсумнівне її значення у поєднанні опорної і локомоторної функцій, які відіграють провідну роль у повсякденному і професійному житті людини.
Водночас, великий відсоток інвалідності, значні матеріальні затрати на лікування, відносно висока летальність, постійна увага з боку органів дізнання, що проводять слідчі заходи у випадках травм - тільки невеликий перелік проблем, які супроводжують переломи стегнової кістки.
Окрім того, як зазначає більшість дослідників, максимум травм стегна у чоловіків і жінок припадає на вік 65-74 років, із основною локалізацією у проксимальному його відділі. Вирішальну роль у генезі цієї травми відіграє вікова втрата кісткової тканини. Але відсутність чітких уявлень про роль хрупкості кістки і причин пе¬реломів проксимального відділу стегна поро¬джує численні дискусії [1, 2].
Частота переломів шийки стегна у структурі всіх травм сягає 5-7%, а переломів проксимального відділу стегна у хворих похилого віку досягає 20-25%. При цьому частота інвалідності після цих травм становить 13,5-29%. [5, 6].
Досить часто переломи стегнової кістки стають об'єктами судово-медичних експертиз. Під час їх виконання експертам доводиться вста¬новлювати механізми утворення переломів, ретроспективно відновлювати терміни, обставини та умови отримання травми, вид знаряддя, яке травмувало, можливість їх заподіяння за кон¬кретних умов і т.п. [3, 8, 9].
Певні труднощі виникають при дослідженні переломів трубчастих кісток, що виникають внаслідок дорожньо-транспортних пригод, кількість яких в Україні щорічно зростає на
7-10% [4, 7].
81

АМЬ XVII 2011 2
Тому основною метою нашого дослідження було встановлення основних закономірностей формування переломів довгих кісток нижньої кінцівки. Це дозволить виділити основні вікові категорії, рівні кісток, що найбільш часто зазнають руйнації, основні види дії сили, які призводять до них, умови та обставини отриман¬ня травми, переважаючу орієнтацію площин та характер переломів. Отримані результати допоможуть виділити подальші перспективні напрямки досліджень довгих трубчастих кісток нижньої кінцівки.

