Відповідь від МЦ АНІКО · Понеділок, березня 04 2013, 09:25
Післяпологова депресія в легкій формі є досить поширеним явищем, яке проходить безслідно. Дещо важчі випадки вимагають консультування у спеціаліста. Самостійно з важкими випадками післяпологової депресії впоратись не вийде, адже депресивний стан жінки є небезпечним як для неї самої, так і для дитини, і має тенденцію до хроніфікації. Потрібно звернутися до лікаря, коли після пологів у жінки з'явилися: стійке відчуття смутку, занепокоєння, "марності" існування; постійно присутні в настрої безнадія, песимізм; труднощі у концентрації уваги, запам'ятовуванні, мисленні, прийнятті рішень; втрата інтересу до дитини, чоловіка, оточення; розлади сну (безсоння, раннє пробудження); незникаюче відчуття втоми, виснаженості, навіть деяка загальмованість в думках і рухах, зменшилась енергійність; неспокійність поведінки, дратівливість, конфліктність; думки про смерть чи самогубство;
Відповідаючи на ваше питання: «як з цією «проблемою» боротись?» рекомендую Вам показати свою дружину спеціалісту який точно зможе визначити ступінь важкості захворювання та призначити відповідне лікування та психотерапію.