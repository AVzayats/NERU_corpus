ПАТОМОРФОЛОҐІЧНІ ЗМІНИ В ПАРЕНХІМІ ЩИТОПОДІБНОЇ ЗАЛОЗИ І ВИБІР ОБСЯГУ ОПЕРАЦІЇ ПРИ ОДНОБІЧНОМУ ВУЗЛОВОМУ КОЛОЇДНОМУ ЙОДОДЕФІЦИТНОМУ ЗОБІ
О.В. Шідловський, Д.В. Осадчук, М.С. Гнатюк,
Г.І. Фальфушинська, І.М. Павловський_
Тернопільський державний медичний університет ім. І.Я. Горбачевського
Кафедра загальної та операційної хірургії з топографічною анатомією (зав. - проф. І.М. Дейкало) Львівський національний медичний університет ім. Данила Галицького Кафедра хірургії ФПДО (зав. - проф. Б.О. Матвійчук)
Реферат
До цього часу нема одностайної думки щодо обсягу опе¬раційного лікування однобічного еутиреоїдного вузло¬вого колоїдного йододефіцитного зоба (ВКЙЗ). Метою роботи було вивчення структурних і функціональ¬них змін паренхіми щитоподібної залози при ВКЙЗ та визначення критеріїв вибору обсягу операційного втру¬чання при однобічній локалізації вузлових утворів. Матеріал і методи
Аналізували результати хірургічного лікування та піс¬ляопераційного спостереження 183 хворих на однобіч¬ний ВКЙЗ, вивчали структурні і функціональні зміни в паренхімі щитоподібної залози у цих пацієнтів. Результати й обговорення
За результатами досліджень цитологічних і гістологіч¬них препаратів визначені патоморфологічні йододефіцитні зміни паренхіми залози в стадії компенсації, субкомпенсації і декомпенсації. Визначальним критерієм вибору обсягу операційного втручання при ВКЙЗ є стадії патоморфоло-гічного процесу в паранодулярній тканині та в тканині контралатеральної частки щитоподібної залози. Віддалені результати лікування підтвердили ефективність визначе¬них критеріїв вибору обсягу операції. Визначено чіткі по¬казання до вибору обсягу операції при цій патології у межах від резекції частки до тиреоїдектомії. Висновки
Критеріями вибору обсягу операційного втручання при ВКЙЗ повинні бути кількість та локалізація вузлів у щи¬топодібній залозі, важкість йододефіцитний патомор-фологічних змін екстранодулярної тиреоїдної паренхіми, функціональна здатність залози.
Ключові слова: вузловий колоїдний йододефіцитний зоб, патоморфологічні зміни паренхіми залози, предиктори вибору обсягу операції

Вступ
Стосовно вузлового колоїдного йододефіцитного зоба (ВКЙЗ) на цілу низку питань немає загальновизнаних відповідей. У хірургії ВКЙЗ найак¬туальнішими є такі:
1. Клінічне і патологічне значення ВКЙЗ;
2. Патоморфологічні зміни в паранодулярній тка¬нині і тканині неураженої вузлом частки при од¬нобічному зобі та їх залежність від тривалості захво¬рювання і проживання в умовах йододефіциту;
3. Критерії вибору обсягу операції в залежності від кількості вузлів і їх розміщення у частці або частках залози.
ВКЙЗ є однією із стадій природного пе¬ребігу йододефіцитного зоба і його клінічне зна¬чення є тим вагомішим, чим важчий йододефі-цит [2, 6]. Частота ВКЙЗ у популяції в йододефі-цитних регіонах є у межах 15%, а за вислідами автопсії близько 50% й зі збільшенням віку зрос¬тає. Серед усіх захворювань щитоподібної залози на його долю приходиться до 80%, а операції на щитоподібній залозі з приводу ВКЙЗ виконують у 45-75% випадків [9].
Відносно повільне збільшення розмірів вузлів та малий ризик розвитку життєво небез¬печних ускладнень свідчить про те, що ВКЙЗ, при своїй значній поширеності, не є небезпечним захворюванням й у більшості випадків операцій¬ного лікування не потребує. Показаннями до опе¬рації у хворих на ВКЙЗ, за останніми рекомен¬даціями асоціацій ендокринологів, є симптоми стискання органів шиї, тиреотоксикоз та бажання пацієнта усунути косметичну ваду. [5, 7].
Діагностична програма при ВКЙЗ по¬винна вирішувати питання характеру і важкості патоморфологічних змін (ПМЗ) у паренхімі за¬лози і її функціональної здатності, зокрема в обміні йоду. Результати цих досліджень повинні мати вирішальне значення у виборі обсягу операції. Особливо це стосується тиреоїдного залишку, а саме ПМЗ у ньому і функціональної спроможності забезпечити в післяопераційному періоді еути-реоз. У зв'язку із цим вважаємо, що при одно¬бічному ВКЙЗ необхідно проводити пункційну біопсію і цитологічне дослідження не лише вуз¬лового утвору або утворів, а й паранодулярної паренхіми та паренхіми протилежної, не ураже¬ної вузловими утворами, частки для оцінки гли¬бини і важкості морфологічних і функціональних змін у ній, тобто у тиреоїдному залишку.
