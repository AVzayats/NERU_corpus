Bella23 
як набрати кілограми 
Додано: 24.08.2011 12:10 
Доброго дня! Мене звуть Таня, я сестра цієї дівчини,про яку далі буду розповідати. Підкажіть як поправитися і до якого лікаря потрібно звернутися, щоб вилікувати основну хворобу. Їй 25 років, у 5-річному віці їй була зроблена операція по діагнозу гіпоплазія легень і була відрізана нижня доля лівої легені. Потім вона періодично лежала в лікарні, їй робили бронхоскопії. Після закінчення школи вона до лікарні не зверталася, в принципі й потреби не було, відчувала вона себе добре, можна сказати на рівні з усіма іншими дітьми, так би мовити, і пригала, і бігала, хоча функція дихання була знижена (65%). У 2009 році відбулося досить різке погіршення стану, що привело до сьогоднішнього досить критичного. Розпочалося все із невеликої задишки, яка через два місяці переросла в таку, що вона була не в змозі піднятися на третій поверх, та зниження ваги із 42 кг до 38 кг (при рості 150 см). Вона лягла до лікарні, явного полегшення не відбулося, основна підозра лікарів туберкульоз легенів, після 3 місяців проведених аналізів діагноз не підтвердився, але на нас чекав новий сюрприз, у неї лопає була з лівої сторони (бульозна емфізема). Після дренування і прийому преднізолону (20 мг) їй стало легше, але функція дихання складала 32 %, вона повернулася на роботу. Через кілька місяців вона поступово кидає преднізолон (серпень 2009р.) і відбувається знову погіршення стану, розпочинаємо прийом таблеток знову (10 мг), але це мало допомагає. Під час епідемії грипу вона підхоплює свинячий грип і потрапляє до реанімації (січень 2010р) , плюс повторюється сценарій 2009 року, підозра на туберкульоз, лопає була з правої сторони і зниження вага до 28 кг. Після лікування стає краще, але організм наскільки був ослаблений що ходити вона не могла самостійно протягом місяця, а після цього передвигалася сама лише від ліжка до ліжка. Лікарі виписують з купою діагнозів ( грип А (H1N1) важкий перебіг ускладнений негоспітальною двобічною полісегментарною пневмонією 4 гр, правобічний спонтанний пневмоторакс (стан після дренування легені), залишкова порожнина зліва, кістозна гіпоплазія легень, бульозна емфізема легень, пневмофіброз, ЛН ІІІ ст., хронічне легеневе серце, кахексія, правобічний осумкований плеврит) і словами що справи наші, м’яко кажучи,«Не хороші» . Батьки забирають її з Києва до села, де намагаються підняти на ноги, за цей період до серпня 2011р. були різні стани, і досить критичні , коли від кашлю вона задихалася і періоди коли вона могла пройти повільною ходою 1 км, звичайно до стану в період до 2009 року ще дуже далеко. Зараз вона важить 30 кг (інколи доходимо до 32 кг), як поправитися не знаємо, хоча апетит у неї хороший. Приймає преднізолон (30 мг), коли збавляємо стан погіршується. Якщо описати її стан кількома реченнями, то можна сказати, що він більш менш стабільний, але вона постійно ослаблена, постійно знаходиться або в лежачому, або в сидячому положенні. Пульс в спокійному стані 90- 100 ударів і це при тому , що вона приймає бісопролол (2,5 мг в день), а кількість вдохів-видихів зранку дорівнює 24, вдень – 30, а після ходьби в 100 м може сягати 60. Скажіть, будь-ласка, чи є надія на повне чи часткове поліпшення чи це не лікується і чекати найгіршого найближчим часом. Будь-ласка, дайте обґрунтовану відповідь, для мене це дуже важливо, бо я просто мушу їй допомогти. Дякую. Таня
