medisvit_doctor 
Додано: 31.08.2011 11:30 
Добрий день. Мене звати Марта і у мене виникла проблема зі видаленням калу. Почалося все з того, що я деякий час сиділа на дієті. Дієта була не найкраще підібрана і після неї я помітила, що не можу сходити в туалет по декілька днів, а то й по тижню. Випробувала проносне, на початку помагало, але потім труднощі з*являлися знову. Коли приїхала додому, пішла до лікаря гастроентеролога, яка виписала мені декілька лікарств на пом*якшення калу (так як кал був дуже твердий і я не могла його видалити). Ніби знову стало все нормально, та закінчивши приймати курс лікарств, проблеми почалися знову. А декілька днів тому відчувся дискомфорт в шлунку, відчуття ніби в шлунок запхали повітряну кульку і надули її, при чому шлунок теж ніби надувся. Порадьте, що робити? Можливо варто зробити гастроскопію? Чи вистачить зробити УЗІ шлунка і кишечника, щоби виявити причину проблеми? 
Доброго дня, Марта. Причин виникнення закрепу дуже багато, у тому числі і незбалансоване харчування (у Вашому випадку), яке може спричинити порушення моторики шлунково-кишкового тракту, а так само загострення хронічних захворювань. Лікування призначається комплексно, з урахуванням стану усіх органів травлення. У Вашому випадку рекомендується провести такі дослідження: фіброгастродуоденоскопію з визначенням хеликобактер пилори, ультразвукове дослідження органів черевної порожнини, копрограмму, аналіз калу на дисбактеріоз. Всі перелічені процедури Ви можете зробити в наших медичних центрах, записатися можна за телефоном 393 00 00. Про спеціальну підготовку до процедур Вам розкажуть лікарі-координатори контакт-центру.  
З повагою,лікар-гастроентеролог Кубічка О.А. 
