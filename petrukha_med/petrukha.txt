БАГАТОКОМПОНЕНТНА АНАЛГЕЗІЯ У ХВОРИХ ПРИ ХІРУРГІЧНИХ ВТРУЧАННЯХ У ЩЕЛЕПНО-ЛИЦЕВІЙ ДІЛЯНЦІ
О.Я. Мокрик, В.М. Горицький
Львівський національний медичний університет ім. Д. Галицького
Кафедра хірургічної стоматології та щелепно-лицевої хірургії (зав. - проф. І.М. Готь)
Реферат
Мета роботи - об'єктивно оцінити ефективність застосування методу багатокомпонентної, превентивної аналгезії при лікуванні больового синдрому у хворих при хірургічних втручаннях в щелепно-лицевій ділянці (ЩЛД). Матеріал і методи
Об'єктом клінічного спостереження стали пацієнти, які знаходились на стаціонарному лікуванні у відділі ЩЛХ ЛОКЛ. Під час планових хірургічних втручань у щелепно-лицевій ділянці 35 хворим (основна група) для лікування больового синдрому апробовано методику багатокомпонентної, превентивної аналгезії. Під час премедикації застосовано ненаркотичний анальгетик із центральним механізмом дії на нервову систему нефопам в поєднанні з даларгіном (синтетичним аналогом енкефалінів). У післяопераційний період превентивно вводили ксефокам та проводили ендоназальний електрофорез даларгіну. На основі суб'єктивного тестування - шкали ВАШ, вивчення реакції м'яких тканин на хірургічну травму, моніторингу функції вегетативної нервової системи: підрахунку індексу Кердо, пульсоксиметрії, загальної й локальної термометрії, а також оцінки стрес-відповіді ендокринної системи та експресії мімічних м'язів на больові прояви порівнювалась ефективність розробленої методики з традиційною. Результати й обговорення
Об'єктивна оцінка ефективності лікування хворих в основній групі вказує на достатньо високу аналгетичну активність нефопаму та ксефокаму в поєднанні з даларгіном. Місцева та загальна реакція на хірургічну травму в них була менш вираженою. Запропонована схема медикаментної терапії больового синдрому має переваги над традиційною, де застосовували анальгетики омнопон -під час премедикації та кеторол - у післяопераційний період при появі у пацієнтів болю. Висновки
1. Клінічна апробація методики превентивної, багатокомпонентної аналгезії у хворих при планових хірургічних втручаннях в щелепно-лицевій ділянці підтверджує її переваги над традиційними способами лікування больового синдрому.
2. Запропонована схема поєднаного застосування ненаркотичних анальгетиків із різним механізмом дії - нефопаму, ксефокаму та даларгіну дозволяє попередити виникнення виражених клінічних симптомів больового синдрому у оперованих хворих.
3. Опрацьована нами методика реєстрації больової реакції у хворих під час обстеження м'яких тканин в ділянках ураження дозволяє об'єктивно оцінити динаміку протікання в них запальної реакції та ефективність застосованої антибольової та протизапальної терапії.
Ключові слова: больовий синдром, превентивна аналгезія, нефопам, даларгін, ксефокам

Вступ
He дивлячись на зростаючий інтерес до вирішення проблеми діагностики та лікування больо-вого синдрому (БС) при хірургічних втручаннях в щелепно-лицевій ділянці, якість післяоперацій¬ного знеболення не завжди є задовільною. Очікування появи болю спричинює у хворих виникнення психо-емоційного стресу, тривожно-депресійного стану, що призводить до погіршення їх самопочуття [1]. БС є могутнім чинником, індукуючим розвиток хірургічної стрес-відповіді, що є сукупністю відповідних ендокринних, метаболічних і вегетативних процесів [2, 3]. Традиційна тактика післяопераційного знеболення, коли анальгетики призначають на прохання хворих, при появі у них болю, не дозволяє своєчасно блокувати аферентний ноцицептивний потік імпульсів, що викликає значне напруження регуляторних механізмів організму [4, 5]. Тому є доцільним скеровувати зусилля не на екстрену ліквідацію реакції організму на біль, а на його попередження.
Значного поширення у клініках загальної хірургії, травматології, онкології, хірургічної сто-матології набула реалізація концепції попереджувальної (превентивної), збалансованої аналгезії [5, 6, 7, 8]. В її основі лежить вирішення завдання значного обмеження нейрональної активності болесприймаючих структур ЦНС. 
