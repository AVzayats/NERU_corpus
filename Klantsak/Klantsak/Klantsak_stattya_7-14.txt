СТРУКТУРНІ ЗМІНИ РЕЧОВИНИ ГОЛОВНОГО МОЗКУ У ГОСТРОМУ ПЕРІОДІ СЕРЦЕВО-СУДИННОЇ ПАТОЛОГІЇ
С.М. Стаднік, В.В. Куценко
Військово-медичний клінічний центр Західного регіону, м. Львів
Реферат
Патологічні процеси, що розвиваються у судинній системі при гострих серцево-судинних захворюваннях, зумовлюють ураження речовини мозку із формуванням ан-гіоенцефалопатії. Морфологічним субстратом цих порушень є дрібновогнищеві й дифузні зміни переважно глибоких відділів головного мозку. Проведено нейровізуалі-заційне обстеження головного мозку у 302 хворих із гострою серцево-судинною патологією. Встановлено особливості структурних змін речовини головного мозку у хворих з інфарктом міокарда, нестабільною стенокардією, фібриляцією передсердь, гіпертензійним кризом та декомпенсацією хронічної серцевої недостатності. Характерною особливістю морфофункціональних змін у обстежених хворих були лакунарні інфаркти (у 16,6% хво¬рих), часто "німі", які локалізувалися переважно у базальних Гангліях, підкірковій білій речовині, а також явища "лейкоареозиса" (у 35,8% хворих). Більш виражені зміни з боку ліквородинамічних просторів та більша частота дифузних і вогнищевих змін головного мозку від-значено при гострому інфаркті міокарда та декомпенсованій хронічній серцевій недостатності. Ключові слова: головний мозок, багатовогнищеве ураження головного мозку, нейровізуальні обстеження, па-томорфолоГія
Вступ
Судинні захворювання головного мозку (ГМ) є актуальною медично-соціальною проблемою, оскільки займають провідне місце у структурі загальної захворюваності і призводять до тривалої втрати працездатності, інвалідизації і смертності, що пов'язано із великими економічними витратами для суспільства [1, 9].
Дослідження останніх років довели, що важливого значення у розвитку гострої ішемії мозку надається гострим серцево-судинним захворюванням, а саме: інфаркту міокарда (ІМ), порушенням серцевого ритму (фібриляція передсердь, синдром слабкості синусового вузла, повна атріовентрикулярна блокада), які супроводжуються різким зниженням церебрального перфузійного тиску; рідше - хронічній серцевій недостатності (ХСН) у стадії декомпенсації, при якій відбувається перебудова діяльності системи церебрального кровообігу із урахуванням умов підвищеного середнього артерійного тиску (AT), при цьому мобілізуються механізми підвищення екстракції кисню. Від того, як швидко розвива¬ються ці стани та наскільки виснаженими є механізми компенсації, залежить глибина церебрального ураження: колапс (запаморочення), гі-поксично-ішемічне пошкодження або інсульт (при недостатній авторегуляції та розвитку колатерального кровообігу, особливо у ділянці суміжного кровопостачання різних басейнів) [3, 4, 6].
Особливе зацікавлення викликає "німа" кардіогенна емболізація судин мозку та "німі" вогнища ішемії, що не супроводжується вираженими неврологічними симптомами. Ураження білої речовини навколо шлуночків (лейкоарео-зис) у хворих на АГ розглядається, як результат тривалої гіпоперфузії білої речовини. У будь-якому разі, доцільно класифікувати такі випад¬ки, як "асимптомні" (до певного часу) вияви су¬динно-мозкового захворювання, а у клінічній
AML XVII 2011 4
практиці призначати таким пацієнтам комплекс засобів для вторинної профілактики інсультів. [10, 14]. Хоча "асимптомними" вони є умовно: підчас детального дослідження може виявлятися початковий або помірний коґнітивний дефіцит, який є несприятливим проґностичним маркером і потребує проведення невідкладних заходів для профілактики його наростання та зниження ризику розвитку інсульту [5, 8, 15].
Багато питань клініки, діаґностики, перебігу і проґнозу гострої церебральної ішемії при гострій кардіологічній патології залишаються предметом дискусії і вимагають подальшого вивчення. Не у повному обсязі висвітлено можливу роль гострої серцево-судинної патології (у т.ч. повторної) у патоґенезі наростаючої "німої" ішемії мозку ("німі" інфаркти, лейкоареозис, тощо).
Мета дослідження: вивчити особливості структурних змін речовини головного мозку у пацієнтів при різних варіантах гострої серцево-судинної патолоґії.


